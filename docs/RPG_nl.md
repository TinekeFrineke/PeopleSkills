# Leuk

[English](RPG_en) / [Hoofdmenu](.)
## RPG
Al sinds ik programmeur ben zie ik interactief leren als een grote mogelijkheid. Maar de meeste educatieve software komt in de vorm van: opgave – antwoord – check. Dat is wel saai.  

Ik ben zelf een regelmatige gamer, en heb vooral RPG’s gespeeld. Een RPG is een spel waarbij je een persoon of een groep personen bent in een spel met een missie: red het koninkrijk / bevrijd de prins / vind de schat. Om de uitdagingen die op je pad komen te overwinnen moet je je karakter of groep ontwikkelen.

In potentie daagt dit uit tot leren. Afhankelijk van het type RPG ga je vechten, onderhandelen, toveren, stelen, etc. om zo bedreven te worden dat je de grote taak kunt vervullen. De vaardigheden die je leert zijn vaardigheden specifiek voor DIT spel. In gedachten zag ik mezelf al deelnemen aan een Romeinse veldslag als onderdeel van de geschiedenisles.  

De omvang van de game-community laat zien dat veel mensen vrijwillig vele uren doorbrengen met dit type leren. Maar een RPG zoals die in de gamerswereld worden gemaakt is heel veel werk.
## Interactief boeken
Mijn dochter wees me op een nieuw type spel, het "interactieve boek" (visual novel) dat je op je mobiel kon spelen, laagdrempelig was, de boeken waren verzameld in een bibliotheek en
