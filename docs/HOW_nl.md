
# Hoe?

[English](HOW_en)

Denk aan een applicatie als "Choices". Het is een spelletje voor je mobiel, waarbij je je een personage kiest en een verhaal doorloopt.
Het verhaal is in principe lineair, maar door keuzes te maken beïnvloed je het verhaal wel:
wie worden je vrienden, waar ben je goed in etc.

Er zijn wel wat uitdagingen: Techniek, grafiek en content. En natuurlijk beren op de weg

## Technisch
Een mooie en eenvoudige vorm is het interactieve boek.
In de basis bestaat ieder scherm uit een achtergrond, een personage en tekst. Je kunt een personage hebben met meerdere gezichtsuitdrukkingen,
en de tekst kan ook een keuzetekst zijn, denk aan:

__Ik ga vanavond:__
* vroeg naar bed
* uit met mijn vrienden
* chillen bij mijn vriendin

Je kunt op allerlei manieren spelpunten verdienen, bijvoorbeeld door indruk te maken op mensen, of aardig te zijn voor mensen,
ad rem te zijn, afhankelijk van wat je wilt bereiken.

Mij lijkt dit een goede optie. Er moet wel een en ander uitgezocht worden:
zo ondersteunt de engine Android maar je moet daar wel iets speciaals voor doen.

Er is een aantal applicaties die je kunt gebruiken om "interactieve boeken" te maken:

### Ren'Py
Met Ren'Py kun je eenvoudig interactieve boeken maken. Alleen voor Android heb ik het niet aan de praat.
[Ren'Py](http://www.renpy.org). De software is open source en er zijn al veel spellen voor gemaakt, de meeste in manga-stijl. Op de pagina
[https://games.renpy.org/](https://games.renpy.org/) kun je voorbeelden zien van spellen die met Ren'Py zijn gemaakt en hoe ze er ongeveer uitzien.
### Twine
Twine is meer tekst-georienteerd dan de andere engines maar werkt de keuzes en de logistieke kant hiervan heel goed uit. Uitgangspunt is een soort
[diagram](images/Twine-plaatje.png)
waar je het verloop van je verhaal kunt beschrijven.
[https://www.polygon.com/2014/10/2/6889981/twine-choice-depression-quest](https://www.polygon.com/2014/10/2/6889981/twine-choice-depression-quest)
### Unity
Unity is een uitgebreide omgeving om spellen te creëren, maar het is wel een echte programmeeromgeving. Je kunt er veel mee maar is bewerkelijker dan een gespecialiseerde tools als Ren'Py.
[https://unity.com/](https://unity.com/)
[https://developer.android.com/games/develop/build-in-unity](https://developer.android.com/games/develop/build-in-unity)
### Visual Novel Maker
Een uitgebreide programmeeromgeving voor het maken van interactieve boeken, maar niet gratis.
[http://visualnovelmaker.com/](http://visualnovelmaker.com/)

## Grafisch
Dat is een lastige. Als achtergronden heb ik al bewerkte foto's gezien. Maar de personages zijn denk ik wel een uitdaging.
Zeker als je een beetje realistische gezichtsuitdrukkingen wilt hebben.

## Content
In de basis zou je een spel kunnen maken vanuit de stelling "Ik wil...":
* Ik wil vrienden maken
* Ik wil een vriend / vriendin
* Ik wil een andere baan

Maar ook dingen als:
* Ik wil filmster worden
* Ik wil president worden
* Ik wil piraat worden

Het gaat hierbij wel om dingen waaraan elementen zitten die voor mensen met autisme moeilijk zijn.

De gameplay hoort hier ook bij: in de praktijk wil je bijvoorbeeld iets ziet wanneer iemand anders vindt dat je bijvoorbeeld iets liefs zegt
of juist iets lomps. En mogelijk kan de speler ook uitleg vragen wanneer iets gevolgen heeft die hij/zij niet begrijpt.
[meer...](CONTENT_nl)

### Beren op de weg
__1. Aantrekkelijk voor meisjes__  
Dit soort "sociale" spelletjes wordt traditioneel door meisjes gespeeld. We moeten iets extra's doen om het ook voor jongens aantrekkelijk te maken, misschien:
- Een ander soort (vecht / race) spelletjes
- Het doel voorop stellen: "Wil je leren ...  dan:"

__2. Generaliseren vanuit een concrete situatie__  
Voor mensen met autisme is het vaak moeilijk om de overeenkomsten te zien in situaties die op elkaar lijken maar niet hetzelfde zijn.
